---
layout: post
title:  "Πώς δεν γράφω Μαθηματικά 1"
date:   2018-05-07 23:59:28 +0300
categories: update tech
image: /assets/2015-11-28-about-lucky-games1.png
description: Υπάρχουν πολλά προγράμματα εκεί έξω για να γράψεις μαθηματικά. Κάποια που πρέπει να αποφύγεις.
---

# Από κάπου έχουμε ξεκινήσει
Φοιτητής στο Μαθηματικό με γνώσεις από υπολογιστή. Το καλύτερό μου. Σπασμένα Office, Word και άλλα πόσα προγράμματα. Ήθελες να γράψεις μαθηματικά? Μέσα στο MS Word πατούσες `εισαγωγή->equation` και σου άνοιγε το παράθυρο για μαθηματικά. Κάθε φορά... για κάθε εξίσωση... και μην τολμήσεις να αλλάξεις γραμματοσειρά. Θα πρέπει να ασχοληθείς με όλες τις εξισώσεις ξανά, μία μία εξίσωση την φορά από την αρχή. Καλό?

# Οι έξυπνοι
Ευτυχώς κάποιοι σκέφτηκαν να δημιουργήσουν ένα πρόσθετο (επι πληρωμή και αυτό) το οποίο δούλευε σε συνεργασία με το Word. Το Mathtype. Αυτή τη στιγμή βρίσκεται στην έκδοση 6.9 Θεωρώ λοιπόν ότι αν έχετε Word για τα μαθηματικά σας, σίγουρα χρησιμοποιείτε το Mathtype και ας μην πληρώνετε τίποτα από τα δύο. Άντε, να δεχτώ για ένα από τα δύο.

# Τα καλά του Word - Mathtype
* Σχεδόν πλήρη υποστήριξη για κάθε μαθηματικό σύμβολο. Δεν θυμάμαι ακριβώς, αλλά κάποιες φορές τζάμπα έψαχνα να βρω κάποια σύμβολα.
* Παραμετροποίηση εξισώσεων. Θέλεις διαφορετική γραμματοσειρά, μέγεθος, στυλ, αρίθμηση... τα έχεις.
* Υποστηρίζει $\LaTeX$. Καλά άκουσες. Μπορείς να βάλεις κώδικα και να το κάνει εξίσωση, μπορείς επίσης να μετατρέψεις μία εξίσωση σε $\LaTeX$. Απλά θα περιμένεις την όση ώρα επειδή μετατρέπει μία εξίσωση τη φορά.
* Εργαλειοθήκη. Κουμπάκια για κλάσματα, κουμπάκια για ρίζες και ολοκληρώματα, κουμπάκια, κουμπάκια...
* WYSISYG. Πατάς και βλέπεις, τόσο απλά.

# Τα χάλια
* Δουλεύεις σε Word, άρα απαιτείς όταν το ανοίξεις αλλού να έχεις και εκεί εγκατεστημένο το Word.
* Δουλεύεις σε Mathtype, άρα εάν και εφόσον έχει Word θα πρέπει ταυτόχρονα να έχει και Mathtype.
* Κοστίζει πολύ η άδεια για Word + Mathtype (αυτή τη στιγμή 149.99<span>$</span> + 49.95<span>$</span> για έναν απλό χρήστη).
* Η έκδοση 360 δεν υποστηρίζει "ακόμα" Mathtype. Οπότε ξέχνα το online collaboration.
* Το έσωσες σε Word 2054? Δεν ανοίγει με το Word 2053. Ή θα φαίνεται σαν να έγραψε τις εξισώσεις ένα 4χρονο παιδάκι.
* Βασικά όοοοοοοοοοοοοοοολα του Word τα χάλια.

Τα δύο πρώτα είναι ικανά πάντως να με πείσουν να μην γράψω ποτέ ξανά έτσι μαθηματικά.

# Bonus Γέλιο
Και εκεί που νομίζεις ότι είναι ξεπερασμένη μορφή γραφής η συγκεκριμένη, πάω να στείλω μία δημοσίευση στην Ελληνικά Μαθηματική Εταιρεία και στις προδιαγραφές για τις εργασίες είναι υποχρεωτική η συγγραφή της σε (καλά μάντεψες), Word. Ακόμα πιο γελοίο είναι ότι σε διαβούλευση για το μέλλον της ΕΜΕ στην Λευκάδα το 2017, υπήρχε άτομο που ανέφερε κατά λέξη: "Κάποτε πρέπει να αρχειοθετηθούν οι εργασίες σε $\LaTeX$", αλλά αμφιβάλω αν κατάλαβε κανείς τι εννοούσε.

# Σύνδεσμοι
1. [MathΤype](http://www.dessci.com/en/products/mathtype/)
2. [Word](https://products.office.com/en-us/word)
