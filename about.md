---
layout: page
title: About
permalink: /about/
order: 10
---

Είμαι ο Κώστας Λόλας, Λόλας σκέτο για τους περισσότερους αφού δεν ξέρουν καν το όνομά μου, και αν υπάρχει κάτι στο οποίο είμαι αφοσιωμένος είναι η οικογένειά μου και τα Μαθηματικά. Έχω τέσσερα (ελεύθεροι να σκεφτείτε οτιδήποτε) καταπληκτικά παιδιά μία αξεπέραστη γυναίκα και μία τέλεια προς το παρόν δουλειά στο 10ο ΓΕΛ Θεσσαλονίκης ως πρήχτης των μαθητών, κοινώς Μαθηματικός.

Έχω κάποιες σπουδές όπως πτυχίο Μαθηματικών και μεταπτυχιακό στη Θεωρητική Πληροφορική & Θεωρία Συστημάτων και Ελέγχου (βασικά πιο cool είναι το τι έκανα παρά ο τίτλος) και αρκετή εμπειρία ως καθηγητής (11 χρόνια σε σχολεία και κάτι ψιλά ιδιαίτερα). Έχω μαζέψει αρκετά χαρτιά από σεμινάρια και επιμορφώσεις, έχω κάνει και εισηγήσεις σε συνέδρια κυρίως Μαθηματικά, αλλά η δίψα για γνώση τα προσπερνάει.

Αυτόν τον καιρό τα πράγματα που μου έχουν πάρει το μυαλό είναι η salsa, ο μετεωρολογικός σταθμός στο σχολείο μου και το καινούριο πλασματάκι που μας έκλεψε τις καρδιές μας.

Έχω φτιάξει πολλά blog, αλλά ως φανατικός του απλού txt, μάλλον καταλήγω σε static generator όπως το jekyll και ίσως κάποτε τα μαζέψω όλα εδώ.

Τα λέμε...
